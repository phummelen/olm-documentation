# Interessante custom-tags

Nu we de mogelijkheid hebben van zogenaamde custom-tags waarmee we bijvoorbeeld merken kunnen vastleggen die nog niet voorkwamen in de lijst van 'pre-defined' merken, is er eigenlijk een wereld voor ons open gegaan om nog veel meer vast te leggen.<br />
Zo kan je die custom-tag bijvoorbeeld ook gebruiken om vast te leggen of je gevonden blikje nog intact was, of juist gedeukt, of helemaal plat of stukgemaaid. Of om aan te geven of het flesje dat je vond, wel leeg was, of juist nog gevuld, of zelfs ongeopend. Maar je kan ook bijvoorbeeld vastleggen of er wel of geen statiegeld op het gevonden blikje zat (zeker interessant in de periode dat er statiegeld op blikjes kwam en waardoor je nu trends kan bepalen of kan bewijzen dat statiegeld werkt.<br />
Kortom, alles waarvan je zelf vindt dat het interessant is om vast te leggen, kan je vastleggen met behulp van de custom-tags.<br />

Een aantal gebruikers heeft op die manier al een paar tags bepaald en gebruikt die dan ook bij bepaalde gevallen. Hieronder een aantal voorbeelden ervan:
1. [Alle bijzondere items voorzien van custom-tag 'object:specialfind' om de vraag 'wat is het raarste dat je vond' te kunnen beantwoorden](https://openlittermap.com/tags?custom_tag=object%3Aspecialfind&lat=52.45886418569873&lon=4.79513647257508&zoom=11.92)
2. [Mooie omgevingen die verpest worden door afval voorzien van de custom-tag 'scenery'](https://openlittermap.com/tags?custom_tag=scenery&lat=52.523691686734814&lon=3.7633153006118922&zoom=7.95)
3. [Bijzondere plekken waar mensen afval achtergelaten hebben en zo een soort afvalbak zijn begonnen, voorzien van custom-tag 'startedabin'](https://openlittermap.com/tags?custom_tag=startedabin&lat=52.44124321188227&lon=4.850690422052329&zoom=11.74)
4. [Prullenbakken die na Oud-en-Nieuw opgeblazen waren met zwaar vuurwerk, voorzien van de custom-tag 'object:explodedbin'](https://openlittermap.com/tags?custom_tag=object%3Aexplodedbin&lat=52.474478891782894&lon=4.78624840058616&zoom=13.13)
5. [Groepjes van 2 foto's bjj elkaar, waarbij de een de 'vooraf-stand' weergeeft en de ander de 'achteraf-stand', waarbij alle foto's voorzien zijn van de custom-tags 'beforeandafter' en 'makeadifference' en waarbij de voor-foto voorzien is van 'before' en de na-foto van 'after'](https://openlittermap.com/tags?custom_tag=beforeandafter&lat=52.486772557443&lon=4.840628361353284&zoom=11.97)
6. [Foto's waarbij niet elk item is vastgelegd, maar wel de volle vuilniszakken, voorzien van de custom-tag 'showyourimpact' en vaak ook voorzien van de naam van de opruimgroep](https://openlittermap.com/tags?custom_tag=showyourimpact&lat=52.286191749800075&lon=5.497223416966488&zoom=8.52)
7. [Foto's van volle prullenbakken, vooral vastgelegd voor de actie Overload om aan te tonen dat verpakkingen verkeerd zijn ontworpen, voorzien van de custom-tag 'overload'](https://openlittermap.com/tags?custom_tag=overload&lat=52.339986489881674&lon=4.8365803096173074&zoom=10.54)
