# Het rapporteren van problemen of bugs

Foutloze software bestaat niet. Ook OLM is helaas niet vrij van fouten en de kans is groot dat je iets tegenkomt dat wellicht niet klopt.
Dat horen we graag want dat geeft ons de kans om er wat aan te doen (mits we een vrijwilliger hebben die dat kan en daar tijd voor heeft)

Zowel voor de web-versie als voor de app hebben we een Trello-bord waarin we de openstaande wensen en bevindingen noteren. Als we ergens aan werken, dan schuiven we de kaartjes door en als iets belangrijker wordt dan andere wensen, dan komen ze hoger in de lijst. Op dit moment hebben we zoveel wensen, dat we door de bomen het bos haast niet meer zien, amar dat geeft niet. We pakken gewoon elke keer wat op en ooit komt het moment dat we klaar zijn (geintje).<br />
Je zou eventueel in Trello kunnen kijken of de fout die je gevonden hebt daar al voorkomt, maar voel je ook vrij om gewoon contact met ons op te nemen en de fout te melden, dan weten wij waarschijnlijk wel of dit een 'bekende' fout is, of een nieuwe en dan zorgen wij ervoor dat die wordt toegevoegd aan Trello.
